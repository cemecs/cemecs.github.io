---
title: "Sit Alanlarında Yapı Kayıt Belgesinin Hukuki Geçerliliği"
date: "2022-10-27"
draft: false
---

18 Mayıs 2018 tarih ve 30245 sayılı Resmi Gazete’de yayımlanan 7143 sayılı Kanun’un 16. Maddesi ile 3194 sayılı İmar Kanunu’nda değişiklik yapılarak imar barışı olarak bilinen **Yapı Kayıt Belgesi** kavramı hukukumuza girmiştir.

Yapı Kayıt Belgesi ile ruhsatsız veya ruhsat ve eklerine aykırı olarak 31/12/2017 tarihinden önce yapılan yapıların kayıt altına alınması ve kullanımına izin verilmesi sağlanmıştır. İlgili mevzuatta Yapı Kayıt Belgesi alamayacak yapılar ve bölgeler tanımlanmıştır.

## Yapı Kayıt Belgesi Düzenlenemeyecek Yapılar

- 18.11.1983 tarih ve 2960 sayılı Boğaziçi Kanunu’nda tanımlanan Boğaziçi Sahil Şeridi ve öngörünüm bölgesi içinde, 3194 sayılı Kanunun Geçici 16. Maddesi uyarınca adı geçen kanuna ekli kroki ile listede sınır ve koordinatları gösterilen alanda,
- İstanbul tarihi yarımada içinde 3194 sayılı Kanunun Geçici 16. Maddesi uyarınca adı geçen kanuna ekli kroki ile listede sınır ve koordinatları gösterilen alanlarda,
- 19.06.2014 tarihli ve 6546 sayılı Çanakkale Savaşları Tarihi Alan Başkanlığı Kurulması Hk. Kanunun 2. Maddesinin birinci fıkrasının (e) bendinde belirlenmiş Tarihi alanlarda,
- Üçüncü kişilere ait özel mülkiyete konu taşınmazlar üzerindeki yapılarda,
- Hazineye ait sosyal donatı için tahsisli araziler üzerinde bulunan yapılarda,

Yapı Kayıt Belgesi düzenlenemeyecektir. Yapı Kayıt Belgesi düzenlenemeyecek yapılar için bu belgenin düzenlendiği tespit edilirse, Yapı Kayıt Belgesi iptal edilecek, bu belgenin sağladığı haklar geri alınacak ve Yapı Kayıt Belgesi bedeli olarak yatırılmış tutar iade edilmeyecektir.

## 2863 Sayılı Kanun Kapsamındaki Sit Alanlarında Yapı Kayıt Belgesinin Uygulanması

3194 Sayılı Kanunun Geçici 16. Maddesinde Yapı Kayıt Belgesi alamayacak yapılar sınırlı olarak sayılmıştır. Bu bölgeler arasında “sit alanları” bulunmamaktadır. Ancak Kültür Varlıkları Koruma Bölge Kurulları, Yapı Kayıt Belgesine dayanılarak yapılan talepleri çeşitli gerekçelerle reddedebilmektedir.

## Adalar’daki Mevcut Durum

Görev alanı Adalar bölgesini de kapsayan İstanbul V Numaralı Kültür Varlıklarını Koruma Bölge Kurulu, Yapı Kayıt Belgesine dayanılarak yapılan cins değişikliği başvurularını reddetmektedir. Bunun sebepleri arasında:

- Çevre ve Şehircilik Bakanlığı Hukuk Müşavirliğinin E.198469 sayılı görüş yazısında belirtilen hükümler,
- 7221 sayılı Kanunun 14. Maddesine eklenen geçici 21. Maddesinde belirtilen düzenlemeler yer almaktadır.

Bu kararlar hukuki açıdan tartışmalıdır.

## Kentsel Sit Alanındaki Yapılarda Yapı Kayıt Belgesinin Geçerliliği

3194 Sayılı Kanunun Geçici 16. Maddesinde Yapı Kayıt Belgesi düzenlemeyecek yapılar sınırlı olarak belirtilmiştir. “Kentsel Sit Alanları” bu sınırlı alanlardan değildir ve bu alanlardaki yapılar için alınan Yapı Kayıt Belgeleri hukuken geçerlidir.

Anayasa Mahkemesi ve Çevre ve Şehircilik Bakanlığı ile Tapu ve Kadastro Genel Müdürlüğünün genelgeleri bu durumu desteklemektedir.

## Kentsel Sit Alanındaki Tescilsiz Yapılarda Kat Mülkiyetine Geçiş

Kat mülkiyetine geçiş ve ilgili prosedürler 3194 Sayılı Kanunun Geçici 16. Maddesi kapsamında açıklanmıştır.

## Sonuç

Adalar ve diğer kentsel sit alanında bulunan tescilsiz yapılar için 3194 sayılı İmar Kanunun Geçici 16. Maddesinin uygulanamayacağından bahsetmek hukuken mümkün değildir. Gerek yargı kararları gerekse kurumların görüşleri ile usulüne uygun alınan Yapı Kayıt Belgelerinin hukuken geçerliliği tanınmıştır.
