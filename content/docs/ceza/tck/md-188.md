---
title: "TCK m. 188 Uyuşturucu veya Uyarıcı Madde İmal ve Ticareti suçu"
date: "2022-10-27"
draft: false
---

## Ön Bilgilendirme

{{< callout type="info" >}}
Bu bölümde, Türk Ceza Kanunu'nun Uyuşturucu veya Uyarıcı Madde İmal ve Ticareti ile ilgili 188. maddesinin detayları sunulmaktadır.  
Kanun maddesi, ruhsatsız uyuşturucu veya uyarıcı madde imalatı, ithalatı, ihracatı ve dağıtımı ile ilgili hükümleri içerir. Ayrıca, bu suçların özel durumlar altında (örneğin, **okullar gibi belirli yerlerde işlenmesi veya örgütlü suç faaliyetleri kapsamında gerçekleştirilmesi**) cezayı ağırlaştıran hükümler de bulunmaktadır. Madde, aynı zamanda **sağlık profesyonelleri tarafından işlenen suçlar** için de özel hükümler içermektedir. Aşağıda, maddenin tam metni bulunmaktadır.
{{< /callout >}}

## İlgili İçtihat Kararları

{{< cards >}}
{{< card link="docs/ceza/ictihat/adli-arama-karari-alinmaması.md" title="Adli Arama Kararı Olmadan Elde Edilen Uyuşturucu Madde hk." icon="warning" >}}
{{< /cards >}}

> ## TCK Madde 188 [^1]
>
> [^1]: [5237 Sayılı Türk Ceza Kanunu](https://www.mevzuat.gov.tr/mevzuat?MevzuatNo=5237&MevzuatTur=1&MevzuatTertip=5)
>
> ### (1) Ruhsatsız İmal, İthalat, İhracat
>
> Uyuşturucu veya uyarıcı maddeleri ruhsatsız veya ruhsata aykırı olarak imal, ithal veya ihraç eden kişi, yirmi yıldan otuz yıla kadar hapis ve ikibin günden yirmibin güne kadar adlî para cezası ile cezalandırılır.
>
> ### (2) Yurtdışı İhracat
>
> Uyuşturucu veya uyarıcı madde ihracı fiilinin diğer ülke açısından ithal olarak nitelendirilmesi dolayısıyla bu ülkede yapılan yargılama sonucunda hükmolunan cezanın infaz edilen kısmı, Türkiye'de uyuşturucu veya uyarıcı madde ihracı dolayısıyla yapılacak yargılama sonucunda hükmolunan cezadan mahsup edilir.
>
> ### (3) Yerel Satış ve Dağıtım
>
> Uyuşturucu veya uyarıcı maddeleri ruhsatsız veya ruhsata aykırı olarak ülke içinde satan, satışa arz eden, başkalarına veren, sevk eden, nakleden, depolayan, satın alan, kabul eden, bulunduran kişi, on yıldan az olmamak üzere hapis ve bin günden yirmibin güne kadar adlî para cezası ile cezalandırılır. Ancak, uyuşturucu veya uyarıcı madde verilen veya satılan kişinin çocuk olması hâlinde, veren veya satan kişiye verilecek hapis cezası on beş yıldan az olamaz.
>
> ### (4) Belirli Maddeler ve Özel Durumlar
>
> a) Yukarıdaki fıkralarda belirtilen uyuşturucu veya uyarıcı maddelerin eroin, kokain, morfin, bazmorfin, sentetik kannabinoid ve türevleri, sentetik katinon ve türevleri, sentetik opioid ve türevleri veya amfetamin ve türevleri olması,  
> b) Üçüncü fıkradaki fiillerin; okul, yurt, hastane, kışla veya ibadethane gibi tedavi, eğitim, askerî ve sosyal amaçla toplu bulunulan bina ve tesisler ile bunların varsa çevre duvarı, tel örgü veya benzeri engel veya işaretlerle belirlenen sınırlarına iki yüz metreden yakın mesafe içindeki umumi veya umuma açık yerlerde işlenmesi,
> hâlinde verilecek ceza yarı oranında artırılır.
>
> ### (5) Örgütlü Suç Faaliyetleri
>
> Yukarıdaki fıkralarda gösterilen suçların, üç veya daha fazla kişi tarafından birlikte işlenmesi hâlinde verilecek ceza yarı oranında, suç işlemek için teşkil edilmiş bir örgütün faaliyeti çerçevesinde işlenmesi hâlinde, verilecek ceza bir kat artırılır.
>
> ### (6) Resmi İzinli Üretim ve Satış
>
> Üretimi resmi makamların iznine veya satışı yetkili tabip tarafından düzenlenen reçeteye bağlı olan ve uyuşturucu veya uyarıcı madde etkisi doğuran her türlü madde açısından da yukarıdaki fıkralar hükümleri uygulanır. Ancak, verilecek ceza yarısına kadar indirilebilir.
>
> ### (7) Uyuşturucu Üretiminde Kullanılan Maddeler
>
> Uyuşturucu veya uyarıcı etki doğurmamakla birlikte, uyuşturucu veya uyarıcı madde üretiminde kullanılan ve ithal veya imali resmi makamların iznine bağlı olan maddeyi ülkeye ithal eden, imal eden, satan, satın alan, sevk eden, nakleden, depolayan veya ihraç eden kişi, sekiz yıldan az olmamak üzere hapis ve bin günden yirmibin güne kadar adlî para cezası ile cezalandırılır.
>
> ### (8) Sağlık Profesyonellerinin Suçları
>
> Bu maddede tanımlanan suçların tabip, diş tabibi, eczacı, kimyager, veteriner, sağlık memuru, laborant, ebe, hemşire, diş teknisyeni, hastabakıcı, sağlık hizmeti veren, kimyacılıkla veya ecza ticareti ile iştigal eden kişi tarafından işlenmesi halinde, verilecek ceza yarı oranında artırılır.

[def]: https://www.mevzuat.gov.tr/mevzuat?MevzuatNo=5237&MevzuatTur=1&MevzuatTertip=5
