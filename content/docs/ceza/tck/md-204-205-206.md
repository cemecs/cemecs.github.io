---
title: "TCK m. 204-205-206 Resmi Belgede Sahtecilik ve İlgili Suçlar"
date: "2023-12-31"
draft: false
weight: 204
---

## Bilgiler

{{< callout type="info" >}}
Bu bölümde 5237 Sayılı Türk Ceza Kanunu'nun resmi belgede sahtecilik ve ilgili suçlarına dair 204, 205 ve 206. maddelerinin detayları sunulmaktadır.

- Resmi belgede sahtecilik suçu ve cezaları kanunun [**204. maddesi**](#tck-madde-204---resmi-belgede-sahtecilik)nde açıklanmaktadır.
- Resmi belgenin bozulması, yok edilmesi veya gizlenmesi suçu ve cezaları kanunun [**205. maddesi**](#tck-madde-205---resmi-belgeyi-bozmak-yok-etmek-veya-gizlemek)nde yer almaktadır.
- Resmi belgenin düzenlenmesinde yalan beyan suçu ve cezaları kanunun [**206. maddesi**](#tck-madde-206---resmi-belgenin-düzenlenmesinde-yalan-beyan)nde bulunmaktadır.  
  {{< /callout >}}

## TCK Madde 204 - Resmi Belgede Sahtecilik

(1) Bir resmi belgeyi sahte olarak düzenleyen, gerçek bir resmi belgeyi başkalarını aldatacak şekilde değiştiren veya sahte resmi belgeyi kullanan kişi, iki yıldan beş yıla kadar hapis cezası ile cezalandırılır.

(2) Görevi gereği düzenlemeye yetkili olduğu resmi bir belgeyi sahte olarak düzenleyen, gerçek bir belgeyi başkalarını aldatacak şekilde değiştiren, gerçeğe aykırı olarak belge düzenleyen veya sahte resmi belgeyi kullanan kamu görevlisi üç yıldan sekiz yıla kadar hapis cezası ile cezalandırılır.

(3) Resmi belgenin, kanun hükmü gereği sahteliği sabit oluncaya kadar geçerli olan belge niteliğinde olması halinde, verilecek ceza yarısı oranında artırılır.

## TCK Madde 205 - Resmi Belgeyi Bozmak, Yok Etmek veya Gizlemek

(1) Gerçek bir resmi belgeyi bozan, yok eden veya gizleyen kişi, iki yıldan beş yıla kadar hapis cezası ile cezalandırılır. Suçun kamu görevlisi tarafından işlenmesi halinde, verilecek ceza yarı oranında artırılır.

## TCK Madde 206 - Resmi Belgenin Düzenlenmesinde Yalan Beyan

(1) Bir resmi belgeyi düzenlemek yetkisine sahip olan kamu görevlisine yalan beyanda bulunan kişi, üç aydan iki yıla kadar hapis veya adlî para cezası ile cezalandırılır.

## İlgili Mahkeme Kararları

{{< cards >}}
{{< card link="/docs/ceza/ictihat/muayene-olmadan-recete" title="Muayene Yapılmadan Reçete Düzenlenmesi" icon="book-open" >}}
{{< /cards >}}
