---
title: "KMK m. 20 Kat Maliklerinin Giderlere Katılması"
date: "2023-11-21"
draft: false
---

## Bilgiler

{{< callout type="info" >}}
Bu bölümde, 634 Sayılı Kat Mülkiyeti Kanunu'nun ortak giderlerin teminatı ile ilgili 20. maddesinin detayları sunulmaktadır.
Kanun maddesi, kat maliklerinin apartman ve site giderlerine katılım yükümlülüklerini ve bu yükümlülüklerin ihlali durumunda uygulanacak yasal süreçleri içermektedir.
{{< /callout >}}

> ## KMK Madde 20 [^1]
>
> [^1]: [634 Sayılı Kat Mülkiyeti Kanunu](https://www.mevzuat.gov.tr/mevzuatmetin/1.5.634.pdf)
>
> ### Kat Maliklerinin Giderlere Katılımı
>
> (Değişik birinci fıkra: 13/4/1983-2814/9 md.) Kat maliklerinden her
> biri, aralarında başka türlü anlaşma olmadıkça:
>
> - **a)** Kapıcı, kaloriferci, bahçıvan ve bekçi giderlerine ve bunlar için toplanacak avansa eşit olarak;
> - **b)** Anagayrimenkulün sigorta primlerine; bütün ortak yerlerin bakım, koruma, güçlendirme ve onarım giderleri ile yönetici aylığı
>   gibi diğer giderlere; ortak tesislerin işletme giderlerine ve giderler
>   için toplanacak avansa kendi arsa payı oranında katılmakla yükümlüdür.
> - **c)** Kat malikleri, ortak yer veya tesisler üzerindeki kullanma hakkından vazgeçmek veya kendi bağımsız bölümünün durumu dolayısıyla
>   bunlardan faydalanmaya lüzum ve ihtiyaç bulunmadığını ileri sürmek
>   suretiyle bu gider ve avans payını ödemekten kaçınamaz.
>
> (Değişik: 13/4/1983-2814/9 md.) Gider veya avans payını ödemeyen kat
> maliki hakkında, diğer kat maliklerinden her biri veya yönetici
> tarafından, yönetim planına, bu Kanuna ve genel hükümlere göre dava
> açılabilir, icra takibi yapılabilir. Gider ve avans payının tamamını
> ödemeyen kat maliki, ödemede geciktiği günler için aylık yüzde beş
> hesabıyla gecikme tazminatı ödemekle yükümlüdür.
>
> Birinci fıkradaki giderlere, kat maliklerinden birinin veya onun
> bağımsız bölümünden herhangi bir suretle faydalanan kişinin kusurlu
> bir hareketi sebep olmuşsa, gidere katılanların yaptıkları ödemeler
> için o kat malikine veya gidere sebep olanlara rücu hakları vardır.

## İlgili Mahkeme Kararları

{{< cards >}}
{{< card link="/docs/kat-mulkiyeti/ictihat/evsahibinin-aidat-sorumlulugu" title="Ev Sahibinin Kiracının Aidat Borcundan Sorumluluğu" icon="book-open" >}}
{{< /cards >}}
