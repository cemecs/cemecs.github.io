---
title: "KMK m. 2 Tanımlar"
date: "2023-12-31"
draft: yes
weight: 2
---

## Bilgiler

{{< callout type="info" >}}
Bu bölümde 634 Sayılı Kat Mülkiyeti Kanunu'nun tanım ve terimlerine ilişkin 2. madde detayları sunulmaktadır.

- Kanunun [**2. maddesi**](#kat-mülkiyeti-kanunu-madde-2), kat mülkiyeti kavramları ve terimlerini tanımlamaktadır.
  {{< /callout >}}

## Kat Mülkiyeti Kanunu Madde 2

### Tarifler

Bu Kanuna göre:  
a) Kat mülkiyetine konu olan gayrimenkulün bütününe (**Anagayrimenkul**);  
yalnız esas yapı kısmına (**Anayapı**);  
Anagayrimenkulün ayrı ayrı ve başlı başına kullanılmaya elverişli olup, bu Kanun hükümlerine göre bağımsız mülkiyete konu olan bölümlerine (**Bağımsız bölüm**);  
bir bağımsız bölümün dışında olup, doğrudan doğruya o bölüme tahsis edilmiş olan yerlere (**Eklenti**);  
bağımsız bölümler üzerinde kurulan mülkiyet hakkına (**Kat mülkiyeti**) ve bu hakka sahip olanlara (**Kat maliki**);  
b) Anagayrimenkulün bağımsız bölümleri dışında kalıp, korunma ve ortaklaşa kullanma veya faydalanmaya yarıyan yerlerine (**Ortak yerler**);  
kat maliklerinin ortak malik sıfatiyle paydaşı bulundukları bu yerler üzerindeki faydalanma haklarına (**Kullanma hakkı**);  
c) (Değişik: 13/4/1983-2814/1 md.) Bir arsa üzerinde ileride kat mülkiyetine konu olmak üzere yapılacak veya yapılmakta olan bir veya birden çok yapının bağımsız bölümleri için o arsanın maliki veya ortak malikleri tarafından bu Kanun hükümlerine göre kurulan irtifak hakkına (**kat irtifakı**);  
bu hakka sahip olanlara da (**kat irtifak sahibi**);  
d) Arsanın, bu Kanunda yazılı esasa göre bağımsız bölümlere tahsis edilen ortak mülkiyet paylarına (**Arsa payı**);  
e) Kat mülkiyetinin veya irtifakının kurulmasına ait resmi senede (**Sözleşme**);  
denir.
