---
title: "KMK m. 37 İşletme Projesinin Yapılması"
date: "2023-11-26"
draft: false
weight: 37
---

## Bilgiler

{{< callout type="info" >}}
Bu bölümde Kat Mülkiyeti Kanunu'nun işletme projesinin yapılması ile ilgili 37. maddesinin detayları sunulmaktadır.  
Kanun Maddesinde özetle aşağıdaki konular bulunmaktadır:

**- İşletme projesinin içeriği ve yöneticinin yükümlülükleri.**
**- Kat maliklerine bildirim ve itiraz süreci.**
**- Kesinleşen işletme projeleri ve kat malikleri kurulunun kararlarının yasal statüsü.**

{{< /callout >}}

> **İşletme Projesinin Yapılması**
>
> ### Kat Mülkiyeti Kanunu Madde 37 (Değişik: 13/4/1983 - 2814/12 md.) [^1]
>
> [^1]: [634 Sayılı Kat Mülkiyeti Kanunu](https://www.mevzuat.gov.tr/mevzuatmetin/1.5.634.pdf)
>
> Kat malikleri kurulunca kabul edilmiş işletme projesi yoksa, yönetici gecikmeksizin bir işletme projesi yapar.  
> Bu projede özellikle:  
> a) Anagayrimenkulün bir yıllık yönetiminde tahmini olarak gelir ve gider tutarları;  
> b) Tüm giderlerden her kat malikine, bu Kanunun 20 nci maddesindeki esaslara göre düşecek tahmini miktar;  
> c) Tahmini giderlerle diğer muhtemel giderleri karşılamak üzere her kat malikinin 20'nci maddedeki esaslara göre vermesi gereken avans tutarı;
> Gösterilir.  
> Bu proje,kat maliklerine veya bağımsız bölümden fiilen yararlananlara, imzaları karşılığında veya taahhütlü mektupla bildirilir. Bildirimden başlayarak yedi gün içinde projeye itiraz edilirse durum kat malikleri kurulunda incelenir ve proje hakkında, karar verilir, gerekirse yeni bir proje hazırlanır.  
> Kesinleşen işletme projeleri veya kat malikleri kurulunun işletme giderleri ile ilgili kararları, İcra ve İflas Kanununun 68 inci maddesinin 1 inci fıkrasında belirtilen belgelerden sayılır.

{{< cards >}}
{{< card link="/docs/kat-mulkiyeti/ictihat/isletme-projesi-itirazin-kaldirilmasi" title="İşletme Projesine Dayanan Aidata İlişkin İcra Takibi ve İtirazın Kaldırılması Davası" icon="book-open" >}}
{{< /cards >}}
