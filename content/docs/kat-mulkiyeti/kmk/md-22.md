---
title: "KMK m. 22 Ortak Giderlerin Teminatı"
date: "2023-11-20"
draft: false
---

## Bilgiler

{{< callout type="info" >}}
Bu bölümde, 634 Sayılı Kat Mülkiyeti Kanunu'nun ortak giderlerin teminatı ile ilgili 22. maddesinin detayları sunulmaktadır.
Kanun maddesi, malikin ve kiracının apartman ve site aidatlarına ilişkin sorumlulukları ve bunların teminatına ilişkin hükümleri bulundurmaktadır.
Ayrıca, borçların tahsili ve alacakların güvence altına alınması ilişkin süreçler maddede açıklanmaktadır.
{{< /callout >}}

## Kat Mülkiyeti Kanunu Madde 22 - Ortak Giderlerin Teminatı

(Değişik birinci fıkra: 13/4/1983 - 2814/10 md.) Kat malikinin, 20 nci madde uyarınca payına düşecek gider ve avans borcundan ve gecikme tazminatından, bağımsız bölümlerin birinde kira akdine, oturma (sükna) hakkına veya başka bir sebebe dayanarak devamlı bir şekilde faydalananlar da müştereken ve müteselsilen sorumludur. Ancak, kiracının sorumluluğu ödemekle yükümlü olduğu kira miktarı ile sınırlı olup, yaptığı ödeme kira borcundan düşülür.

Kat malikinin borcu bu yolla da alınamazsa, mahkemece tespit edilen borcunu ödemeyen kat malikinin bağımsız bölümü üzerine, varsa yöneticinin yoksa kat maliklerinden birinin yazılı istemiyle bu borç tutarı için, diğer kat malikleri lehine kanuni ipotek hakkı tescil edilir.

(Değişik son cümle: 14/11/2007-5711/10 md.) 4721 sayılı Türk Medenî Kanununun 893 üncü maddesinin son fıkrası hükmü burada da uygulanır.

(Değişik: 13/4/1983 - 2814/10 md.) Kat maliklerinin, gider borcunu ödemeyen kat maliki veya diğer sorumlulardan olan alacakları önceliklidir.

## İlgili İçtihat Kararları

{{< cards >}}
{{< card link="/docs/kat-mulkiyeti/ictihat/evsahibinin-aidat-sorumlulugu" title="Ev Sahibinin Kiracının Aidat Borcundan Sorumluluğu" icon="book-open" >}}
{{< /cards >}}
