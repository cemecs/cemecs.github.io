---
title: "TBK Madde 344 Kira Bedelinin Belirlenmesi"
date: "2023-12-07"
draft: false
weight: 344
---

## Bilgiler

{{< callout type="info" >}}
Bu bölümde, 6098 Sayılı Türk Borçlar Kanunu'nun kira bedelinin belirlenmesine ilişkin 344. maddesi ve ilgili mahkeme kararları bulunmaktadır.  
Maddede,

- [**Kira artışına ilişkin genel ilkeler**](#genel-i̇lkeler),
- [**Kira artışına ilişkin anlaşma yapılmaması halinde tarafların hakları**](#kira-artışına-i̇lişkin-anlaşma-yapılmaması),
- [**Beş yıldan uzun süreli veya beş yıldan sonra yenilenen kira sözleşmelerinde tarafların hakları**](#beş-yıldan-uzun-süreli-kiralama),
- [**Kira bedelinin yabancı para ile belirlenmesi halinde uygulanacak hükümler**](#kira-bedelinin-yabancı-para-olarak-belirlenmesi),  
  bulunmaktadır.
  {{< /callout >}}

> ## TBK Madde 344 - Kira Bedelinin Belirlenmesi
>
> ### Genel İlkeler
>
> Tarafların yenilenen kira dönemlerinde uygulanacak kira bedeline ilişkin anlaşmaları, bir önceki kira yılında tüketici fiyat endeksindeki oniki aylık ortalamalara göre değişim oranını geçmemek koşuluyla geçerlidir. Bu kural, bir yıldan daha uzun süreli kira sözleşmelerinde de uygulanır.
>
> ### Kira Artışına İlişkin Anlaşma Yapılmaması
>
> Taraflarca bu konuda bir anlaşma yapılmamışsa, kira bedeli, bir önceki kira yılının tüketici fiyat endeksindeki oniki aylık ortalamalara göre değişim oranını geçmemek koşuluyla hâkim tarafından, kiralananın durumu göz önüne alınarak hakkaniyete göre belirlenir.
>
> ### Beş Yıldan Uzun Süreli Kiralama
>
> Taraflarca bu konuda bir anlaşma yapılıp yapılmadığına bakılmaksızın, beş yıldan uzun süreli veya beş yıldan sonra yenilenen kira sözleşmelerinde ve bundan sonraki her beş yılın sonunda, yeni kira yılında uygulanacak kira bedeli, hâkim tarafından tüketici fiyat endeksindeki oniki aylık ortalamalara göre değişim oranı, kiralananın durumu ve emsal kira bedelleri göz önünde tutularak hakkaniyete uygun biçimde belirlenir. Her beş yıldan sonraki kira yılında bu biçimde belirlenen kira bedeli, önceki fıkralarda yer alan ilkelere göre değiştirilebilir.
>
> ### Kira Bedelinin Yabancı Para Olarak Belirlenmesi
>
> Sözleşmede kira bedeli yabancı para olarak kararlaştırılmışsa 20/2/1930 tarihli ve 1567 sayılı Türk Parasının Kıymetini Koruma Hakkında Kanun hükümleri saklı kalmak şartıyla, beş yıl geçmedikçe kira bedelinde değişiklik yapılamaz. Ancak, bu Kanunun, “Aşırı ifa güçlüğü” başlıklı 138 inci maddesi hükmü saklıdır. Beş yıl geçtikten sonra kira bedelinin belirlenmesinde, yabancı paranın değerindeki değişiklikler de göz önünde tutularak üçüncü fıkra hükmü uygulanır.

{{< cards >}}
{{< card link="/docs/kira/ictihat/kira-tespit-yargilama-giderleri" title="Kira Bedelinin Tespiti Davasında Yargılama Giderleri" icon="book-open" >}}
{{< /cards >}}
